---
title: Canto alla durata
layout: page
---

“… cos'è la durata.” Questo progetto di ricerca musicale si pone come strumento
di indagine su concetti di durata nelle più ampie e trasversali connotazioni:
dalla semplicità del significato del termine durata in forma di parametro, fino
alla complessità opposta quando, accostata a parole di solo senso, come silenzio,
anche la durata smette di significare ed allude a predisposizioni percettive,
attive al solo livello fisico. Una ricerca musicale che si dispone a tela di
ragno nella relazione tra gli strumenti acustici (tradizionali e aumentati),
l'interprete (messo in condizione di ascolto privilegiato) e l'opera musicale
(quale momento iniziale, attimo in cortocircuito di attività creativa e
contemplativa). Il “canto alla durata” si distribuisce in forma di luogo,
suono-tempio dell'osservazione, dell'esperienza e della contemplazione:

> Strappotempo della durata! Mi stai avvolgendo in un descrivibile spazio. Ed il descrivere genera ad esso conseguente altrospazio.

## Note di Programma

_[2021, Accademia Santa Cecilia, Auditorium Parco della Musica, Roma]_

Il _Gedicht an die Dauer_ di **Peter Handke** fu uno dei volumi inviati da
**Giorgio Netti** nell'inverno 2018, all'inizio dei miei due anni di permanenza
in Sardegna.

Il testo si apre con

> …
  die Dauer drängt zum Gedich.
  Will mich befrangen mit einem Gedicht,
  mich erinnern mit einem Gedicht,
  behaupten und bewahren mit einem Gedicht,
  was die Dauer ist.

che nell'imprecisa traduzione Einaudi è:

> la durata induce alla poesia.
  Voglio interrogarmi con un canto,
  voglio ricordare con un canto,
  dire e affidare a un canto
  cos'è la durata.

Qual è la durata di una fotografia. Quella del tempo di posa? Quello della
composizione dell'immagine? La durata di una fotografia è nel tempo di osservazione?

Un film per il cinema compie la sua durata allo scadere dell'ultimo fotogramma?
Oppure, qualora la struttura filmica obblighi a visioni ridotte, ripetitive,
nel tempo consumato di necessaria ri-visione, qual è il suo particolare senso di
durata?

> Quel senso di durata, cos'era?
  Era un periodo di tempo?
  Qualcosa di misurabile? Una certezza?
  No, la durata era una sensazione…

La sensazione della durata in musica è un complesso orizzonte nel quale vedere i
due estremi così rappresentati: da un lato la durata come _parametro_,
parametro sonoro, parametro musicale, parametro compositivo; nell'altro la
durata come _sensazione_ della forma compositiva, l'attività di ascolto che
produce forma nel tempo e nello spazio. Tra questi estremi, si dipana un
labirinto di possibili esperienze fisiche, allucinazioni, di nuovo sensazioni che
non necessariamente conducono all'uscita ma piuttosto al cammino immobile,
quello di tensione mentale ed emotiva, di soggettivazione della semplice durata.

## Progetto _CAD_

Il percorso di studio in _Accademia_ aveva lo scopo di principale di testare la
messa in scena complessa che avevo progettato per il _canto_. La consapevolezza
dell'assenza di un impianto produttivo in grado di sostenere economicamente un
progetto di ricerca musicale così complesso e costoso mi ha portato a sfruttare
il più possibile le risorse disponibili.

Agli esiti del luogo in cui è nato, il progetto _CAD_ è ora indicizzato nelle
seguenti fasi, non tutte al momento compiute. Al termine della ricerca così
organizzata il _canto_ potrà tornare in sala da concerto.

### Sei studi di Agamotto sul [tempo]()

#### Tre Studi Tecnici

 - Prima Posizione:
   * catalogo
   * generazioni grafi delle relazioni
   * annotazione grafi
   * scrittura grafo-struttura
   * scrittura telaio
   * partitura
   * registrazione
 - Seconda Posizione:
   * catalogo
   * generazioni grafi delle relazioni
   * annotazione grafi
   * scrittura grafo-struttura
   * scrittura telaio
   * partitura
   * registrazione
 - Terza Posizione:
   * catalogo
   * generazioni grafi delle relazioni
   * annotazione grafi
   * scrittura grafo-struttura
   * scrittura telaio
   * partitura
   * registrazione   

#### Tre Studi Espressivi

- Quarta Posizione:
  * catalogo
  * generazioni grafi delle relazioni
  * annotazione grafi
  * scrittura grafo-struttura
  * scrittura telaio
  * partitura
  * registrazione
- Quinta Posizione:
  * catalogo
  * generazioni grafi delle relazioni
  * annotazione grafi
  * scrittura grafo-struttura
  * scrittura telaio
  * partitura
  * registrazione
- Sesta Posizione:
  * catalogo
  * generazioni grafi delle relazioni
  * annotazione grafi
  * scrittura grafo-struttura
  * scrittura telaio
  * partitura
  * registrazione

### Studio BoSi

### Studio IperIpo

### Studio V^n

### Studio sulle relazioni
