---
title: "VERSO ← PROMETEO"
excerpt_separator: "<!--more-->"
categories:
  - Scritti
tags:
  - Luigi Nono
  - Prometeo
---

_Perché sono qui?_    
Prima di procedere alla stesura degli appunti ho urgenza di rispondere a questo
_perché_.    
Gli appunti che seguono sono una trascrizione estesa e articolata degli appunti
cartacei presi con penna stilografica usa e getta _Pilot_ su quaderno a righe
_Clairefontaine_. La carta millimetrata è _Fabriano_.

<!--more-->

Quando [Davide Tedesco](https://www.davidetedesco.it) mi ha chiesto cosa ne
pensassi di organizzare al _LEAP_ un incontro guida all'ascolto sul _Prometeo_
di Nono mi sono chiesto, e gli ho chiesto, chi potesse guidare un incontro
simile. Non si trattava di fare un'analisi dell'opera. Né di mettere in piedi un
apparato musicologico, inevitabilmente inesistente, per l'occasione.    

*Potresti farlo tu!*    

Si. Probabilmente è nella mia struttura mentale quello di accogliere una sfida
come questa. Probabilmente perché, da Nono, non ho timore di _errare_, lo
ritengo necessario.

{% include toc %}

## Allucinante

Ho accettato da me stesso l'incarico vedendo una possibilità di studio (e di
fallimento): *cosa farei, quale sarebbe il mio percorso di studio se fossi
chiamato ad interpretare, da musicista il Prometeo di Nono?*

Questa è la mia prima risposta a quel perché: <u> per condividere un processo di
allucinazione </u>.

**Allucinazione**: *fenomeno psichico, provocato da cause diverse, per cui un
individuo percepisce come reale ciò che è solo immaginario.* [Io avrei usato
_fantasioso_ in luogo di _immaginario_] *<u>TURBAMENTO MENTALE</u>.
È la comparsa d'immagini sensoriali dotate di piena evidenza realistica, che
vengono inquadrate nella realtà esterna, ma si fermano per un processo interno,
senza che sia presente o esista l'oggetto o il fatto corrispondente.*

Quindi, di fatto, voi siete la mia seduta psicoanalitica.

## Prima Allucinazione

Al primo stadio della mia allucinazione c'è stata questa visione.

![GRAFICO CREAZIONE-PERCEZIONE]()

È parte della spiegazione che Cobb condivide con Ariadne, del processo creativo
e del potenziale mentale durante il sogno. È *INCEPTION*:

Avevo già lavorato in passato allo studio di *INCEPTION*, alla sua struttura
formale, durante la fase di indagine preliminare di un'idea che non ha mai visto
la luce (_unisolo_). Avevo già avuto allucinazioni attorno a quel disegno. Mai
come questa.

> *preconizzava il verso, che impedisce agli spettatori di dimenticare
  l'irrealtà, condizione dell'arte.*

Ho visto nel disegno (o almeno nell'immagine residua nella mia mente) la
descrizione del processo creativo: dal sogno alla musica. Ho riguardato quel
momento del film con occhi nuovi, ho preso appunti:


*<<Quando dormiamo la nostra mente è in grado di fare qualsiasi cosa.    
Immagina di progettare un edificio, ne crei consapevolmente ogni aspetto.    
Ma a volte è quasi come si sita creando da solo.>>*
{: .text-left}

*<<È pura immaginazione.>>*
{: .text-right}

*<<In un sogno la nostra mente lo fa di continuo, senza interruzione.    
Noi creiamo e percepiamo il nostro mondo simultaneamente e la nostra mente lo fa
così bene che neanche ce ne accorgiamo.    
<ins>Questo</ins> ci consente di inserici nel mezzo del processo, assumendo la
parte della creazione>>*
{: .text-left}

![GRAFICO CREAZIONE-PERCEZIONE]()

*<<I sogni sembrano reali fino a che ci siamo dentro, non ti pare?    
Tu non ricordi mai esattamente l'inizio di un sogno vero?    
Ti ritrovi sempre in mezzo a quello che sta succedendo…    
Allora come siamo arrivati qui?>>*
{: .text-left}

![verso prometeo time curve]({{ 'images/verso-prometeo/verso-prometeo-time-curve.png' | absolute_url }})
